## Beperkingen en reflectie 

# Peer feedback

Op 24 juni 2025 kwam ons team samen met de TA en groep A4 voor een peer feedback sessie. Tijdens deze bijeenkomst presenteerde elke groep het werk dat tot dan toe voor de demo was uitgevoerd. Na elke pitch gaven de andere groep en de TA feedback over wat goed ging en wat nog verbetering vereiste.
Onze groep kreeg als belangrijkste feedback dat er te veel grafieken in onze demo zaten. Volgens de project richtlijnen mogen er maximaal acht grafieken worden gebruikt, maar wij hadden er tien. Daarnaast werd opgemerkt dat sommige grafieken inhoudelijk overlappen, en dus samengevoegd konden worden tot één duidelijke visualisatie. Ook waren sommige grafieken qua opmaak of interpretatie nog niet duidelijk genoeg, wat vroeg om een betere vormgeving.
De TA benadrukte verder dat ons project minstens één interactieve visualisatie moest bevatten, iets wat op dat moment nog ontbrak. Tot slot gaf hij aan dat het verhaal in de huidige demo vooral opsommend was en dat er gewerkt moest worden aan een vloeiender lopend narratief met een duidelijke rode draad.


# Zelf reflectie 

Tijdens het werken aan dit project hebben we veel geleerd over het effectief analyseren en visualiseren van gegevens. In het begin was het lastig om de juiste visualisatie te vinden. In het begin was het een uitdaging om te bepalen welke visualisaties het meest geschikt waren om ons verhaal te ondersteunen. De peer feedback sessie hielp ons om kritisch te kijken naar wat écht relevant was, en welke grafieken we beter konden combineren of verduidelijken.
Daarnaast merkten we hoe essentieel goede samenwerking is voor dit project. Door omstandigheden, zoals treinstakingen, was het niet altijd mogelijk om fysiek samen te komen, hierdoor moesten we vaak online werken. Dit bleek soms lastig, vooral bij het samenwerken via GitHub, omdat conflicten sneller ontstaan wanneer teamleden niet gelijktijdig werken. In een eventueel vervolgproject zouden we daarom vaker gebruik willen maken van Discord-calls om beter af te stemmen en efficiënter samen te werken.
Beperkingen 


# Beperkingen 

Voor dit project liepen we regelmatig tegen beperkingen aan, waarvan de grootste te maken had met de gebruikte dataset. De analyse is gebaseerd op de IMDb-top 1000 films en series, waardoor minder bekende of recente titels niet in overweging worden genomen. Dit kan vooral invloed hebben op de analyse van bepaalde genres, omdat die genres mogelijk niet genoeg vertegenwoordigd zijn. Daarnaast bevatten sommige titels meerdere genres, wat moeilijkheden met zich meebrengt bij de groepering. 
Het selecteren van de top 1000 op basis van beoordelingen kan leiden tot bias, aangezien populaire titels vaak een hogere beoordeling ontvangen en daardoor mogelijk hogere scores behalen. Daarnaast zijn de beoordelingen gebaseerd op gebruikersinput, wat de betrouwbaarheid van de data beïnvloedt. Verschillen in persoonlijke voorkeuren, stemgedrag en culturele achtergrond kunnen leiden tot inconsistenties in de scores. Een ander belangrijk aandachtspunt is dat gevonden correlaties in de data geen direct causaal verband aantonen. Zo lijkt de opkomst van streamingdiensten zoals Netflix samen te vallen met de toegenomen populariteit van series, maar deze relatie wordt in deze dataset niet statistisch onderbouwd.


Voor vervolgonderzoek zou een uitgebreidere dataset waardevol zijn, met aanvullende metadata zoals datum van beoordeling, productieland, taal, en betrokken cast en crew. Daarnaast zou een diepgaande analyse van recensies of sentimentanalyse kunnen helpen om beter te begrijpen waarom bepaalde titels hoger scoren dan andere. Dit zou niet alleen de nauwkeurigheid van de bevindingen vergroten, maar ook meer context bieden voor de waargenomen trends die in het huidige onderzoek zijn waargenomen.