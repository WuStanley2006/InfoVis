# Beperkingen en reflectie 

## Peer feedback

Op 24 juni 2025 kwam ons team samen met de TA en groep A4 voor een peer feedback sessie. Tijdens deze bijeenkomst presenteerde elke groep het werk dat tot dan toe voor de demo was uitgevoerd. Na elke pitch gaven de andere groep en de TA feedback over wat goed ging en wat nog verbetering vereiste. Onze groep kreeg als belangrijkste feedback dat er te veel grafieken in onze demo zaten. Volgens de project richtlijnen mogen er maximaal acht grafieken worden gebruikt, maar wij hadden er tien. Daarnaast werd opgemerkt dat sommige grafieken inhoudelijk overlappen, en dus samengevoegd konden worden tot één duidelijke visualisatie. Ook waren sommige grafieken qua opmaak of interpretatie nog niet duidelijk genoeg, wat vroeg om een betere vormgeving. De TA benadrukte verder dat ons project minstens één interactieve visualisatie moest bevatten, iets wat op dat moment nog ontbrak. Tot slot gaf hij aan dat het verhaal in de huidige demo vooral opsommend was en dat er gewerkt moest worden aan een vloeiender lopend narratief met een duidelijke rode draad. 


## Zelf reflectie 

Tijdens het werken aan dit project hebben we geleerd over het analyseren en visualiseren van gegevens. In het begin was het een uitdaging om te bepalen welke visualisaties het meest geschikt waren om ons verhaal te ondersteunen. De peer feedback sessie hielp ons om kritisch te kijken naar wat écht relevant was, en welke grafieken we beter konden combineren of verduidelijken. Daarnaast merkten we hoe essentieel samenwerking is voor dit project. Door omstandigheden, zoals treinstakingen, was het niet altijd mogelijk om fysiek samen te komen, hierdoor moesten we vaak online werken. Dit bleek soms lastig, vooral bij het samenwerken via GitHub, omdat conflicten sneller ontstaan wanneer teamleden niet gelijktijdig werken. In een eventueel vervolgproject zouden we daarom vaker gebruik willen maken van Discord-calls om beter af te stemmen en efficiënter samen te werken. 



## Beperkingen 

Een beperking van dit project is dat de analyse alleen gebaseerd is op de IMDb-top 1000, waardoor minder bekende of recente titels buiten beeld blijven. Sommige genres zijn daardoor ondervertegenwoordigd. Ook bevatten titels vaak meerdere genres, wat groepering bemoeilijkt. De gebruikersbeoordelingen kunnen bias bevatten door verschillen in voorkeur en stemgedrag. Daarnaast tonen gevonden verbanden geen causaliteit aan. Voor toekomstig onderzoek zou een uitgebreidere dataset met metadata, of een sentimentanalyse van recensies, meer context en nauwkeurigheid kunnen bieden.